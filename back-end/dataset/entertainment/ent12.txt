Дэлхийн афрогийн өдөр есдүгээр сарын 15-нд тохиодог бөгөөд найм дахь жилдээ энэ өдрийг тэмдэглэж байна. Байгалиасаа өтгөн, буржгар ургадаг, ихэвчлэн өнгөт арьстнуудад заяадаг үсийг афро гэнэ. Арьс өнгөөр ялгаварлан гадуурхах үзлийн нэгэн адил афро үстнүүд ч бас ялгаварлан гадуурхалтад өртдөг аж. Тиймээс энэ жилийн афрогийн өдрийг угтан 100 гаруй идэвхтэн Их Британийн засгийн газарт хандан нээлттэй захидал бичиж, гарын үсгээ цуглуулцгаажээ.
АНУ-ын 27 муж үүнтэй ижил төстэй хууль тогтоомжийг хэдийнэ баталсан. Тодруулбал, 2019 онд Калифорнид "Crown Act" нэртэйгээр анх батлагдсан аж. Тус хуульд үсээр ялгаварлан гадуурхахыг хориглож, буржгар, долгионтой төрөл бүрийн үсний талаар гоо сайхны сургуулиудын сургалтын хөтөлбөрт багтаах тухай тусгажээ.
Их Британийн засгийн газарт илгээсэн захидалдаа идэвхтнүүд 2010 оны Тэгш байдлын тухай хуульд өөрчлөлт оруулан, байгалийн буржгар эсвэл ороомог маягийн үсийг ялгаварлан гадуурхалтаас хамгаалахыг уриалжээ. Одоо үйлчилж буй Тэгш байдлын тухай хууль нь хүмүүсийг арьс өнгө, хүйс, хөгжлийн бэрхшээлээр ялгаварлан гадуурхахаас хамгаалдаг.