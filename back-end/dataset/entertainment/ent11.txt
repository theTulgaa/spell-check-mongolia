Владимир Владимирович Кара-Мурза 1981 оны есдүгээр сарын 7-нд Москва хотод төржээ. Түүний аав нь Леонид Брежневийг илт шүүмжлэгч, Борис Ельциний үеийн шинэчлэлийг дэмжигч, сэтгүүлч, телевизийн хөтлөгч Владимир Алексеевич Кара-Мурза юм. Ээж нь еврей гаралтай хүн байсан бөгөөд тодорхой мэдээлэл байдаггүй. Мөн өндөр өвөө нь Латвийн хувьсгалч Волдемарс Бисениексийн юм.
Владимир Кара-Мурза 16 настайгаасаа эхлэн сэтгүүл зүйн салбарт хүч үзэн, Кэмбрижийн Тринити Холл-д түүхийн чиглэлээр бакалавр, магистрын зэрэг хамгаалсан. Тухайн үед эхнэр Евгениатайгаа танилцаж, гурван хүүхэдтэй өнөр бүл болсон юм. Владимир Кара-Мурзагийн гэр бүл улс төрийн өндөр мэдлэгтэй, ардчиллын төлөө тэмцэгчид байсан. Тэрбээр үүнийг үргэлжлүүлэн Путины улс төрийн шийдвэрийг хатуу эсэргүүцдэг. Лондон хотод ажиллаж, амьдарч байхдаа "BBC", "WallStreet Journal", "Russian Investment Review" зэрэг томоохон хэвлэлд ажиллаж байсан. Мөн уран зохиолыг шимтэн уншиж, дэлгэцийн уран бүтээл хийж байжээ.
