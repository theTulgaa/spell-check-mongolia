Хэзээ ч битгий саримсаар арьсаа үр!
Тикток платформ дээр "Raw Garlic for Acne" гэж хайгаад үзээрэй. Богино бичлэгийн уг платформ дээр хэдэн зуун хүний батгатай тэмцэж буй бичлэг гарч ирэх бөгөөд тэд зөвхөн саримс ашиглаж буйгаа ярих аж. Тухайлбал, түүхий саримс идэж, батга гарсан хэсэгтээ нааснаар "ид шидийн" гэмээр богино хугацаанд эерэг үр дүн гарч болохыг онцолжээ. Гэхдээ энэ үнэн болов уу?
Байгалийн гаралтай антиоксидант болох саримс нь хүний биед зайлшгүй шаардлагатай бодисуудыг агуулдаг. Гоо сайхан, эрүүл мэндэд тустай ч гэлээ арьсандаа шууд нааж хэрэглэх нь хэр зөв болохыг Лондон хотын арьс, гоо заслын эмч нар тайлбарлалаа. "Self London"-ийн зөвлөх эмч Кетаки Бхэйт , арьсны мэргэшсэн эмч Шерин Идрисс болон "epetōme"-ийн үүсгэн байгуулагч, хоол тэжээл судлаач Эмили Энглиш нар гэрийн нөхцөлд батга арилгах аргуудыг үгүйсгэдэггүй.