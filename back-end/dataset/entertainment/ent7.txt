Sean "Diddy" Combs буюу Дидди хоёр жилийн өмнө Беверли Хиллс дэх 61 сая ам.долларын үнэтэй харшдаа 53 насны төрсөн өдрөө нижгэр хийсэн байдаг. Түүний төрсөн өдрийн үдэшлэгт Jay-Z, Travis Scott, Mary J Blige, Kehlani, Tinashe, Chris Brown болон Machine Gun Kelly нар оролцсон. Тухайн үед Дидди хөгжмийн карьераа эхлүүлээд 30 жил болсон байлаа. Гэсэн хэдий ч өнөөдрийн байдлаар Дидди нь хүчирхийлэгч, хүн хулгайлагч, мансуурагч, галт зэвсэг борлуулагч гэх тодотголыг аваад байна.
Түүний төрсөн өдрөө тэмдэглэсэн Лос Анжелес дэх харшид өнгөрсөн гуравдугаар сард цагдаа нар дайран оржээ. Тэндээс их хэмжээний мансууруулах бодис, 1000 гаруй савтай хүүхдийн биед түрхдэг тос болон олон тооны хүн нэгэн зэрэг бэлгийн харьцаанд ороход ашиглагддаг эд зүйлсийг хураан авсан байна. Өнгөрсөн жилээс эхлэн шүүхийн хаалгаар гарах завдалгүй байгаа Дидди яг ямар гэмт хэрэг үйлдсэн бэ?
Түүний хувьд есдүгээр сарын 17-нд аль ч шатны хэрэгт гэм буруугүй гэж мэдэгдэж, бүх буруутгалыг няцаагаад буй. Тэгвэл Дидди хэдэн удаа, ямар хэргээр шүүхэд дуудагдсаныг хураангуйлав