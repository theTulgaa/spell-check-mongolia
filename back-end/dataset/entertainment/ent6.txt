Халаасны алчуур нь өдөр тутмын хэрэглээнд ашиглагддаг ч нэгэн цагт дээд зиндаа, сурвалжит гарлыг тодорхойлох чухал зүйл байв. Бид бүгдийн мэддэг халаасны алчуур олон жилийн тэртээгээс ашиглагдсан бөгөөд одоо үе шиг нэг ижилхэн хэлбэртэй байгаагүй аж. Тодруулбал, XVI Людовик хаан халаасны алчуурын хэмжээг урт нь өргөнтэйгөө тэнцүү байх ёстой гэж зарлиг гаргаснаас хойш дөрвөлжин хэлбэртэй болжээ.
Луврын музейд IV Генригийн үеийн хөрөг байдаг бөгөөд үүнд Парисен зургаан өнцөгт халаасны алчуур барьсан харагддаг. Тухайн үед халаасны алчуурыг хүн бүр ашигладаггүй байсан. Халаасны алчуурыг зөвхөн язгууртан гаралтай хүн хэрэглэдэг байсан бөгөөд улс төрийн ач холбогдлыг агуулдаг байжээ. Түүнчлэн, уг алчуурыг дорно дахины хунтайж нар бүсэндээ зүүж язгууртан гэдгээ тодотгож харуулдаг байжээ. Эртний Грекийн залуу ноёд хоёр төрлийн алчууртай явдаг байсан нь энэ юм. Нэгийг нь бүсэндээ зүүж хэргэм зэргээ илтгэх бол нөгөөхөөр нь хөмсгөө арчдаг байжээ. Гэхдээ хөмсөгний алчуур нь жирийн нэг тасалсан даавуу байх аж.