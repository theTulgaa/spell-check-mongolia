-Төсвийн тухай хуульд орсон цагалбарын шинэ заалтуудын хүрээнд Засгийн газар 2024 оны есдүгээр сарын 1-ний байдлаар 2025 оны төсвийн төслийг УИХ-д өргөн барьсан. Нэг сарын хугацаанд 10 гаруй хэлэлцүүлгийг олон нийтэд хийлээ. Аравдугаар сарын 1-нд УИХ-ын ээлжит чуулган дээр хэлэлцэхээс өмнө төсвийн нээлттэй ил тод байдлыг хангасан хэлэлцүүлгийг өрнүүллээ. Төсвийг Засгийн газар төлөвлөж, УИХ баталсны дараа хууль болж гардаг. Намрын чуулган эхэлж, гишүүддээ дахин төсвийн мэдээллийг хийлээ.
Жил жилийн төсөв дээр татварын бодлого танилцуулдаг. Бүсчилсэн хөгжлийн дагуу татварын ялгаатай бодлого хэрэгжүүлнэ. Энэ хүрээнд Засгийн газрын бүтцэд байгаа сайд нарын үндсэн үүрэг бүхий салбаруудыг тодорхойлж, тухайн бүсээс сонгогдсон УИХ-ын гишүүн, ИТХ-ын төлөөлөгч нарын бүрэлдэхүүнтэйгээр аль аль бүсүүдэд татварын бодлого баримтлахаа хуульчилж, ажиллана. Өмнө нь салбар салбараар сугалж, боловсруулаа чиглэлийн технологийн төхөөрөмжийг гаалийн татвараас чөлөөлдөг байсан бол ирэх жилийн нэгдүгээр сарын 1-нээс салбар харгалзахгүйгээр бүх салбарын технологийн тоног төхөөрөмжийг татвараас чөлөөлнө. Бүсчилсэн хөгжил дотор оруулсан зүйл заалтыг тодруулахад, аж ахуйн нэгжийн орлогын албан татварыг 90 хувь хүртэл хөнгөлөх боломжийг хуульчилж байгаа.