Тэрбээр илтгэлдээ НҮБ-ын Ерөнхий Ассамблейн чуулганд оролцох бүрдээ “Ухамсар” хэмээх баримлыг зорин очих дуртай байдгаа эхэнд онцолсон билээ. Жил бүр тэрхүү хөшөөгд хүндэтгэл үзүүлдэг шалтгаанаа тэрбээр “Энэхүү баримал дээр очих бүрд бид бүхэн хүн төрөлхтний түүх, ирээдүй хойч үеийнхээ өмнө хариуцлагатай, ухамсартай, нэр төртэй байх ёстой гэдгийг эргэцүүлэн бодох гүн гүнзгий мэдрэмжийг төрүүлдэг юм” хэмээн тайлбарлав.
-Үл итгэлцэл, үл ойлголцол, үл хүндлэл оршин буйгаас зөрчил тэмцэл, зэвсэгт мөргөлдөөн, дайн тулаан тасрахгүй, геополитикийн хурцадмал байдал нэмэгдсээр байна.
Энх тайвныг тогтоох, уур амьсгалын өөрчлөлттэй тэмцэх, бүх нийтийн эрүүл мэндийг хамгаалах, эдийн засгийн тэгш буc байдлыг бууруулах, шударга ёсыг тогтоох шаардлага олон улсын хамтын нийгэмлэгийн өмнө зүй ёсоор тавигдаж байна.
-Энэ жил дэлхийн 60 гаруй улс оронд ерөнхийлөгчийн болон парламентын сонгууль явагдсан их сонголтын жил болж байна. -Монгол Улсад парламентын ээлжит сонгууль хуулийн хүрээнд амжилттай явагдсаныг олон улсын байгууллагууд сайшаан дүгнэсэн.
-Монгол Улс олон ургалч үзлийг хүндэтгэн үзэж, олон улсын харилцааг олон тулгуурт зарчмаар цогцлоохыг эрмэлздэг.