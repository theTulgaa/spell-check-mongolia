Эрчим хүчний яамны Төрийн нарийн бичгийн дарга Н.Тавинбэх энэ өвлийн оргил ачааллын үеийг эрчим хүчний салбар давж гарахад бэлэн эсэх болон эчим хүчний үнэ тарифыг нэмэх асуудалд ямар байр суурьтай байгаагаа илэрхийллээ. Тэрбээр хэлэхдээ,  "Эрчим хүчний үнэ тарифын өөрчлөлтийн асуудлыг Эрчим хүчний зохицуулах хороо хараат бусаар шийдвэр гаргадаг. Эрчим хүчний зохицуулах хорооноос одоогоор албан ёсоор эрчим хүчний үнийг хэдэн хувиар нэмэгдүүлэх талаар шийдвэр гаргаагүй байна. Цахилгаан эрчим хүчний тарифын шинэчлэл гарцаагүй хийгдэнэ.  Харин цаг хугацааны хувьд хэзээ вэ гэдэг л асуудал байна.  Үнэ тарифыг нэмэгдүүлэх асуудлыг олон талаас нь судалж Монгол банк,  Үндэсний статистикийн газар,  хэрэглээний үнийн индекс инфляцид хэрхэн нөлөөлөх талаар тооцож судалгаа хийнэ. Мөн хэрэглэгчдийн төлбөрийн чадварыг харгалзан үздэг
Төлөвлөсөн ажлуудаа цаг хугацаандаа хийж чадаагүйгээс үүдэн эрчим хүчний салбарт олон хүндрэл үүссэн. Олон улсад амжилттай хэрэгжиж байгаа тэр бүтцээр эрчим хүчний салбар ажиллаж байна. Монгол Улсын эрчим хүчний салбарт бусад улс оронд байхгүй онцлог бий. Нийт хэрэглээний бүтцийг харвал ахуйн хэрэглээ зонхилж байна.