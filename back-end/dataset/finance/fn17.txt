Голомт банкнаас иргэд, харилцагчдынхаа хадгалах зуршлыг дэмжиж, санхүүгийн дархлаатай болоход нь туслах “Хадгаламжтай аялал” сугалаат аяныг 2024 оны тавдугаар сарын 15-аас наймдугаар сарын 31-ний хооронд амжилттай хэрэгжүүллээ. Аяны хүрээнд иргэдийн, төгрөгийн, зургаан сар ба түүнээс дээш хугацаатай хадгаламж шинээр нээсэн, орлого хийсэн, хугацаа сунгасан харилцагчдын 100 мянган төгрөг тутамд нэг ширхэг сугалаа олгосон юм. Харин энэ хугацаанд идэвхэжсэн нийт 4.5 сая гаруй сугалаанаас хамгийн азтай 20 харилцагчийг тодруулан Хонгконгийн Диснейлэнд рүү хосоороо аялах эрхээр шагналаа.