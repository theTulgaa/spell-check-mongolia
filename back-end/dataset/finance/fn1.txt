-НДШ бол татвар биш, НДШ төлөхийг ажилтан ажил олгогчоосоо шаардаж байх ёстой. НДШ-ийг хувааж төлснөөр ажилтан маань ирээдүйдээ хэрэглэхээр хадгалж байгаа шимтгэл юм.
НӨАТ-ын хувьд реформ хийнэ гэдэг амлалт хаана ч байхгүй. Хэрэглэгчийн эцсийн татвар байдаг. НӨАТ -ын хувьд өргөн хэрэглээний бараан дээр байдаггүй. Өргөн хэрэглээний инфляцад нөлөөлдөг маш их барааг чөлөөлсөн байдаг. Хүн амын бага орлоготой хэсэг дээр НӨАТ бага тусдаг, өндөр хэрэглээтэй хэсэг дээр НӨАТ 10 хувь хүртэл байдаг, 10 хувиас давахгүй.
Монгол Улс татварынхаа рейтингээр дэлхийд хаана нь явдаг вэ гэхээр ХХОАТ 10 хувь, ААНОАТ-ын 10 хувь гэдэг энэ хэмжээ маань маш багадаа ордог. 174 улсаас 150 орчим дээр. НӨАТ-ын хувьд 10 хувь ба, 10 хувиас бага НӨАТ-тай 20 хон улс байдаг. НӨАТ -ын систем рүү орсон 160 улс байдаг, бид нараас бага НӨАТ-тай маш бага улс байдаг. Тухайлбал, манай хоёрын хөршийн нэг нь 17 хувийн НӨАТ-тай бол нөгөө хөрш маань 20 хувийн НӨАТ- ын татвартай. Дэлхийн дундажтай харьцуулах юм бол манай улс ялангуяа бид өөрсдөө дундаж орлоготой улсын ангилалд байдаг улстай харьцуулах юм бол татварын хэмжээ багадаа ордог.