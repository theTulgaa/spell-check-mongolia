Долоо дордовч найм сэхнэ гэдэг өөдрөг ард түмнийг сэхээрээгүй байхад дараа дараагийн долоон дор зүйлсээр нам унагаахаар аюул айсуй. Байгаа бүх үзүүлэлт дордож буйг бичигч бус эдийн засагчид сэрэмжлүүлсээр байхад сүх далайтал үхэр амгалан аж. “Монголын заяа ихээ…”. Нэгийг нь нөгөөгөөр нь зүхүүлж, хэзээний дуу хуураа орхиод мал дагасан мөнхийн ерөнхийлөгчөөр хоршоологчдыг дэмжихийн тулд байраараа нэг зөвхөн нэг хоршооноос л мах, сүү, цагаан идээгээ авах тухай яриулж “Шинэ хоршоо” гээчийн нүсэр нээлтийг хийж, түүндээ нам, төрөөс томилогдсон нөхрийг дөрвөн малчин тутамд суулган алга ташуулан зрителээ удирдаж суусан нөхөр өнөөдөр УИХ-ын дарга болжээ. Ипотекийн зээлээр банкууд ард түмнийг шулж байна гэж бархирч явсан нөхөр бас л шадарлаж явна…
Давагдашгүй хүчин зүйлс, дайн самууны нөхцөл байдалтай бүхнийг холбодог төр засгийн яриа худал гэдгийг дараах график хэлээд өгнө. Валютын хадгаламж багахан буурсан боловч 2022 онтой ойролцоо хэмжээнд буй аж. Валютын харилцах нь ч, хадгаламж нь буураад байхад түүнтэй дүйцэх ёстой М2 нь өсөөд байгаа тэд мөнгө хэвлэж түүний горыг нь бид амсаад байна гэсэн үг. Тэгэхээр бараа бүтээгдэхүүний үнийн өсөлт төгрөгийн нийлүүлэлтээс болсон нь хэнд ч ойлгомжтой аж.