Ерөнхий сайд хэлэхдээ "Эрчим хүчний үйлдвэрлэж байгаа өртөг, худалдаж байгаа өртгөөс хэд дахин үнэтэй. Тиймээс энэ байдлаар явсаар байвал дандаа татаас өгч явна гэсэн үг. Эрчим хүчний салбар цаашид энэ хэвээр татаастай явсаар байвал аж үйлдвэрээ боож эхэлнэ. Мөн барилгажилтыг боож эхэлнэ. Тэгэхээр одоо бидэнд сонголт тулгарч байна. Эрчим хүчний салбарыг хуучны орос технологиор явуулсаар байх уу эсвэл дэлхийн дэвшилтэт технологи руу шилжүүлж, цэвэр эрчим хүчний ногоон шилжилтийг хийж эхлэх үү? Мэдээж үе шат, хугацаа гэж бий. Тэр тухайд дотоодын нийт бүтээгдэхүүн болон иргэдийн амьжиргаа, үйлдвэрлэгч нарын асуудал зэргийг харгалзана. Энэ асуудлуудыг тооцож үзээд мэргэжлийн байгууллагын санал дээр үндэслэж, өвдөлт өгсөн ч гэсэн эрчим хүчний салбараа аварна. Тэгэхгүй бол бид өөрөө өөрсдийгөө хуураад л явлаад байна гэсэн үг. Тийм учраас үнэ тодорхой хэмжээнд нэмэгдэх магадлалтай. Үнийн индекс ямар түвшинд нэмэгдэх вэ гэдгийг УИХ дээр мэргэжлийн байгууллагууд болон байнгын хороодуудтай аж ахуй нэгжүүд маань сайн ярих ёстой" гэсэн юм.