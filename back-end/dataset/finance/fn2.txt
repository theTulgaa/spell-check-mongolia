ОХУ-ын ерөнхийлөгч Владимир Путин барууны эсрэг хүчин чармайлтаа нэмэгдүүлж, дайнд ялах амлалт өгснийхөө дагуу батлан хамгаалах төсвөө 25 хувиар нэмэгдүүлэх болжээ. Улмаар тус улсын 2025 оны батлан хамгаалах төсөв 141.7 тэрбум ам.доллар болж, дээд амжилтыг тогтоох болно.
Тус улсын 2025 оны цэргийн зардлыг эдийн засагчид "цэргийн Кейнсианизм" гэж нэрлэсэн. "Цэргийн Кейнсианизм" гэдэг нь батлан хамгаалахын алдагдлыг нөхөхийн тулд өргөн хэрэглээний барааны үнийг нэмж, инфляцийг өсгөхийг хэлдэг.
Эдийн засгийн тэргүүлэгч хэвлэл болох "Bell"-ын гаргасан товхимолд "Батлан хамгаалах салбарын өсөлт нь ОХУ-ийн эдийн засаг бүхэлдээ дайнд чиглэсэн болохыг нотолж байна. Украины эсрэг дайн удахгүй дуусах байсан ч арми болон батлан хамгаалах салбартаа дахин мөнгө төвлөрүүлэх зорилт тавьсан хэвээр байх болно. Тиймээс цэргийн зардал, аюулгүй байдлын зардал нь боловсрол, эрүүл мэнд, нийгмийн бодлого, үндэсний эдийн засгийн нэгдсэн зардлаас давах нь тодорхой байна" гэжээ.