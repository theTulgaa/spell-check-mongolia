Амралтын өдрөөр та буйдан дээрээ амрангаа дэлхий дахиныг шуугиулж буй кино цувралуудыг Netflix, AppleTV+, Disney+, гэх мэт стримингээс үзээд сууна гэхээр ямар санагдаж байна? Энэ төрлийн контентын үйлчилгээг аваад, түүнийхээ төлбөрийг төлж буй загвар нь “subscription” буюу захиалгад суурилсан бизнесийн загвар юм. Энгийнээр хэлбэл хэрэглэгчийн тав тухыг дэмжих зорилготой "захиалгат төлбөрийн систем" гэж нэрлэж болно.
Дэлхий дахинд тренд болоод байгаа бүхий л үйлчилгээ дээрх төйлбөрин системийг нэвтрүүлээд байна. Жишээ нь: Захиалгын үйлчилгээ эрхлэгч Amazon Prime, дэлхийн дуу хөгжмийн хамгийн том платфмуудын нэг Spotify, эсвэл АНУ-ын хамгийн алдартай хэвлэл болох “The Wall Street Journal” сонин,  программ хангамжийн Adobe Creative Cloud, Microsoft 365 гэх мэт бүхий л үйлчилгээг бид захиалгаар дамжуулан хэрэглэх боломжтой болсон. Үүнийг цогцоор нь “subscription economy” буюу "захиалгад суурилсан эдийн засаг" гэж нэрлэж байна.
Тэгвэл Монголчууд бид зөвхөн хэрэглэгч байгаад зогсохгүй тэдний жишгээр ажиллаж яагаад болохгүй гэж. Ингэхийн тулд хамгийн түрүүнд бид захиалгад суурилсан энэ загварын талаар  зайлшгүй мэдлэгтэй байх шаардлага тулгараад байна.