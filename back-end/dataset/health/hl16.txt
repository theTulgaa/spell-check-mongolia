 Эрүүл мэндийн даатгалын үндэсний зөвлөлийн 2021 оны “Төлбөрийн хэмжээ,төлбөрийн арга, журам батлах тухай” 03 дугаар тогтоолоор төлбөрийн хэмжээг шинэчлэн баталсан байна. Энэ тогтоол гуравдугаар сарын 1-нээс шинэчлэн гэрээ байгуулсан төр, хувийн хэвшлийн эмнэлгүүдэд хэрэгжиж эхлэх гэнэ.
Өмнө нь хэвтүүлэн, эмчлүүлэх тусламж үйлчилгээний төлбөр 400 мянган төгрөг байсан. Суурь тарифыг олон жил шинэчлээгүй байсан. Ингэснээр суурь тарифыг 850 мянган төгрөг болгож шинэчилсэн. Хуучин оношийн хамааралтай бүлгийн журамд 300 асуудал оруулсан бол одоо 400 оношийг хэвтүүлэн, эмчлүүлэх тусламж үйлчилгээгээр үзүүлнэ.
Ингэснээр 190 онош нэмсэн гэсэн үг. Эдгээрийн 182 нь хамтын төлбөргүй бөгөөд 101 эмийн эмчилгээ, 81 нь мэс заслын эмчилгээ. Тодруулбал, тархины шигдээс, харвалт, зүрхний шигдээс, төрөлхийн гаж хөгжлүүд /нүд, сэтэрхий уруул, тагнайн сэтэрхий, зүрхний гажиг, хоол боловсруулах тогтолцооны эмгэг, гэмтлийн гаралтай үлдэц, түлэгдэлт, осголт, хөдлөлтөөс шалтгаалсан үхжилт, улсын төсвөөр үзүүлдэг халдварт, нярай, сэтгэц, төрөх, хорт хавдар/ багтаж байна.