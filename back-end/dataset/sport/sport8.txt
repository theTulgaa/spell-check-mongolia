Английн Премьер лигийн 2024-2025 оны улирлын нэгэн гайхалтай тоглолт өчигдөр/2024.09.22/ Манчестер хотод боллоо. Лигийн тавдугаар тойрогт аваргаа хамгаалагч Манчестер Сити болон аваргын цомын гол өрсөлдөгч Арсенал учраа таарав. Өнгөрсөн хоёр улирлын гол өрсөлдөгчид энэ улирал ч гол өрсөлдөгчид байх шинжтэй. Гэхдээ Артетагийн Арсенал Пепийн Ситиг давахын тулд заавал ч үгүй талбай дээр нь хожих шаардлагатай билээ.
Тоглолтын уур амьсгал үнэхээр ширүүн, алдаа их гарсан. Тоглолт дөнгөж эхлээд л Кай Хаверц Родриг мөргөж унагаан тоглолт түр завсарлав. Родриг ч Арсеналынхан тоглолтын эхлэлд тайван байлгаагүй. Улмаар Родри бэртэж, тоглолтыг орхин гарсан. Түүний бэртлийг хүнд байж болзошгүй гэх шуум гарчээ. Родриг бэртэлд алдахаасаа өмнө Сити гоолын салхийг хагалж, тэргүүллийг авсан. Супер довтлогч Эрлин Холанд 14 дэх минутад гоол оруулж, сайн формтой байгаагаа харуулав. Ер нь Сити довтолж, Арсенал сөрөг довтолгооны боломж эрэлхийлж байлаа. Энэ нь ч үр дүнгээ өгч, Арсенал овжин байдлаар тооны харьцааг тэнцүүлсэн.