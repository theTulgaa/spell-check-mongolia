Монголын сагсан бөмбөгийн дээд лигийн 2024-2025 оны улирал нээлтээ хийхэд ердөө арав хоног үлджээ. Энэ жил өнгөрсөн жилүүдтэй харьцуулахад харьцангуй нам жим байна. Энэ ч утгаараа хүлээлт дүүрэн, гэнэтийн бэлгээр дүүрэн байх магадлалтай.
Багууд эхнээсээ нэрээ сольж, өнгөө шинэчилсэн. Зарим багууд бүрэлдэхүүндээ ч томоохон өөрчлөлтийг хийж, шинэчлэлийн салхинд өртөв. Мөн таамаглаагүй, төсөөлөөгүй шилжилт хөдөлгөөн ч тохиож, фэнүүдийг гайхшруулсан.
Өнөөдөр/2024.10.02/ дээд лигийн медиа өдөр тохиож, багууд ирэх улирлынхаа зураг авалтад оролцож байна. Энэ үеэр анхаарал татсан хэд хэдэн үйл явдал тохиосныг та бүхэндээ багцлан хүргэе.