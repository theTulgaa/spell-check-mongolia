Хелиф 1999 оны тавдугаар сарын 2-ны өдөр Алжирийн Аин Сили Али гэх хотод мэндэлсэн. Түүнийг хоёр сартай байхад гэр бүл Тиарет мужийн Бибан Месбах гэх хөдөөний тосгон руу нүүжээ. Хелиф энэ тосгонд л өсч, торнисон аж.
Түүний аав "Reuters" агентлагт өгсөн ярилцлагадаа Иманег зургаан настайгаасаа эхлэн спортод дурласан гэжээ. Бяцхан охин анх хөлбөмбөгт дуртай байсан ч аажмаар боксын спортод татагдсан гэнэ. Имане Тиарет руу бэлтгэлд явах автобусны мөнгө олохын тулд хаягдал төмөр тушаадаг байлаа. Аав нь охиноо боксоор хичээллэж, тэмцээнд ороход нь дургүй байжээ. Учир нь бокс бол охидын спорт гэж тэр үзсэн аж. Гэвч Иманегийн хүсэл мөрөөдлийг зогсоож дийлсэнгүй.