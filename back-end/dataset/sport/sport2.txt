Хоёр жил гаруй талбайд гараагүй Лонзо Боллын өвдөгний бэртэл илааршиж, талбайд гарахад тун ойртжээ. Тэрбээр өнгөрсөн Даваа гаригт болсон медиа өдөрлөгөөр дараах зүйлсийг ярив.
Лонзо Болл "Би бараг цоо шинэ өвдөгтэй болсон. Бурхан надад заяаснаас үргэлж өөр байх болно. Гэхдээ би сайн байгаа. Тоглоход хангалттай эрүүл гэж бодож байна. Жилийн турш гэмтлээ хянаж, талбайд гарахад бэлэн байна гэдэг үнэхээр чухал. Би улирлын нээлтийн тоглолтод бэлэн байна гэдэгтээ итгэлтэй байна" гэжээ.
Болл 2021 оны нэгдүгээр сарын 14-нөөс хойш талбайд гараагүй. Түүнийг дахин сагсан бөмбөг тоглохгүй гэх ч яриа гарсан. Түүний өвдгөндөө хийлгэсэн анхны хагалгаа үр дүн муутай байсан бөгөөд дахин хоёр удаа хагалгаа хийлгэж, үений мөгөөрсөө солиулсан түүхтэй.