Парисын олимпийн сагсан бөмбөгийн тэмцээний алт болон хүрэл медалийн төлөө тоглох багууд тодорлоо. Өчигдөр/2024.08.08/ хагас шигшээ шатны тун сонирхолтой нэгэн тоглолт АНУ болон Сербийн хооронд өрнөв. Нэг сарын хугацаанд хоёр баг гурав дахь удаагаа учраа таарч байгаа нь энэ. Мэдээж учраа бүртээ АНУ-ын хүчирхэг шигшээ баг илүүрхсэн.
Хэсгийн шатанд таарсан тоглолттой харьцуулахад Никола Йокич бараг л амарсангүй. Түүний сэлгээнд суухад л Сербийн довтолгоо, хамгаалалт илт унаж байгаа үзүүлэлт бий. Тэгвэл өчигдөр талбай дээр бүхнээ гаргав. Тоглолтын эхнээс Сербийн шигшээ оноогоор тэргүүлж, дөрөвдүгээр үе хүртэл тэргүүллээ хадгалсан. Шийдвэрлэх үе эхлэхэд Серби 13 оноогоор хожиж байв.