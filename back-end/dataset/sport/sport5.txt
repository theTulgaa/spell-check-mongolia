Мальта улсад бараг сар гаруй хугацаанд үргэлжилсэн цахим спортын "CS2" төрлийн "ESL Pro League"-ийн 20 дахь улирлын аварга баг өчигдөр/2024.09.22/ тодорлоо. Нийт 750 мянган ам.долларын шагналын сантай тус тэмцээнд тив, улс бүрийн шилдэг 32 баг оролцож, финалд Туркийн "Eternal Fire" болон Украины "NAVI" багууд тунасан.
Туркийн багийн тухайд энэ тэмцээний турш тун гайхалтай байж, Азийн тэргүүн баг "The MongolZ"-ийг, дэлхийн тэргүүн баг "Vitality"-ийг хожиж, шуугиан тарьжээ. Харин "NAVI" Оросын "Spirit", Германы "G2"-г хожиж, таамаг ёсоор финалд шалгарсан юм. Гэхдээ тэдний ахлагч Алекси Виролайнен буюу "Aleksib"-ийг нэг хар цуврал дагаж байсан нь тэрбээр финалын "BO5" буюу цуврал таван тоглолтод долоо дараалан хожигдсон гэх тааруу амжилттай байсан юм. Энэ ч утгаараа түүнийг дахин цуврал таван тоглолтод хожигдох вий гэж фэнүүд нь санаж зовж байлаа.
Гэтэл үгүй байв. "NAVI" хүчтэй өрсөлдөгчөө таван тоглолтод 3-2 гэсэн харьцаатай буулган авч, "ESL Pro League"-ийн аваргаар тодорлоо. Финалд Жастинас Лекависиус буюу "jL" гайхалтай байж, тэмцээний шилдэг тоглогчоор шалгарчээ. Түүний хувьд Копанхагены Мэйжорын шилдэг болсон билээ. "jL"-ийн Мальта дахь дундаж үзүүлэлт 1.42 байсан аж.