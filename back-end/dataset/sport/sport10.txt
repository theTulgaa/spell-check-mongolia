Цахим спортын "CS2" төрлийн томоохон тэмцээнүүдийн нэг болох "ESL Pro League"-ийн 20 дахь улирал Мальта улсад эхэлсэн. Нийт 750 мянган ам.долларын шагналын сантай тус тэмцээнд тив, бүс нутаг бүрийн шилдэг 32 баг өрсөлдсөнөөс хэсгийн шатны тоглолтууд өндөрлөж, хасагдах шатанд 16 баг шалгарав.
"The MongolZ" өнөөдөр/2024.09.17/ Германы "BIG" багийн эсрэг хожигдох эрхгүй тоглолтыг хийж, 2-1 гэсэн харьцаатай буулган авлаа. Эхний тоглолт "Ancient" дээр болоход "BIG" хожсон ч "Nuke", "Mirage" дээр "The MongolZ" дараалан хожиж, шилдэг 12 багийн нэгээр шалгарлаа. Тэд дараагийн шатанд Туркийн "Eternal Fire" багтай хүч үзнэ. Тоглолт маргааш 19.00 цагаас эхэлнэ.